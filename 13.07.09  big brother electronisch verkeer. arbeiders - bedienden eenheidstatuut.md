Opinie en analyse

Discussie van de dag

Is Big Brother onder ons in elektronisch verkeer?

'Om de privacy te waarborgen, moeten we er gecontroleerd op inbreken.'

Gaan we naar Amerkaanse toestanden, als de regering haar zin krijgt en
telecombedrijven alle data van hun klanten moeten opslaan?

 Jan Kerkhofs. Drug-, hormonen- en cybercrime-magistraat Parket
Dendermonde.

##### Waarom is het voor het gerecht zo belangrijk dat al die gegevens worden bijgehouden?

'Als je mij zou vragen om één dossier te tonen waarin ik dat soort data
nodig had, dan is mijn antwoord eenvoudig: ik kan er niet één vinden
waarin het niet zo is. Die digitale sporen zijn objectief en kunnen de
schuld en onschuld van iemans helpen vaststellen.'

##### Is twaalf maanden alles bewaren niet te lang?

'Bij computermisdrijven, zoals hackings, bedraagt de verjaringstermijn
vijf jaar. Bij moorden, moordpogingen en andere misdaden tien jaar of
meer. Voor zedenmisdrijven bij kinderen loopt de verjaringstermijn zelfs
pas vanaf de dag dat het slachtoffer meerderjarig is. Ik begrijp niet
dat er dan mensen zijn die zeggen dat we digitale sporen geen jaartje
mogen bijhouden. Ik vind het zelfs bijna hemeltergend dat we in onze
rechtstaat niet bereid zijn om die te bewaren zo lang de
verjaringtermijn loopt.'

'Privacy ligt magistraten heel na aan het hart, maar we hebben niet de
luxe om alleen daar op te focussen. Onze taak is ook om de veiligheid te
helpen waarborgen, slachtoffers te helpen door daders te vinden en zo te
voorkomen dat er nieuwe criminele feiten worden gepleegd. Om uw privacy
te kunnen waarborgen, moeten we er gecontroleerd op kunnen inbreken als
dat noodzakelijk is. Vergelijk het met een chirurg die moet kunnen
opereren om je te genezen.'

##### Moeten we de data van iedereen bijhouden?

'Justitie heeft geen glazen bol. We weten niet vooraf wie een dader is
en wie niet. Ik kan niet voorspellen welke crimineel welke computer zal
gebruiken en met welke e-mail account.'

##### Gaat het gerecht nu alles kunnen volgen van iedereen?

'De toegang en het gebruik zijn volledig wettelijk geregeld en alleen
mogelijk wanneer een magistraat een gemotiveerde vordering opstelt die
bovendien kan worden aangevochten als hij onwettig of lichtzinnig heeft
opgetreden. Justitie gaat nooit in bulk proactief gebruik maken van die
gegevens of ze verwerken om algemene conclusies te trekken. Ze zullen
ons helpen om misdrijven op te lossen. En als de privacylobby het niet
ziet zitten dat we er gebruik van maken, moet ze ons eens uitleggen hoe
we misdrijven vandaag, die zich op internationale schaal afspelen, dan
wel moeten bestrijden.'

(nve)

Kort en bondig

Het drijfzand van de N-VA

'Elk akkoord is volgens de N-VA lapwerk of een gemiste kans. Kan iemand
die grijsgedraaide plaat afzetten?'
