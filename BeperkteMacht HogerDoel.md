# De wereld is ziek 

Een nieuwe wereld. Een hoger doel. Beperkte macht wordt de nieuwe god.
Beperkte macht is de realiteit. Alles is beperkt. Het hogere doel is de
alfa en de omega, het begin en het einde. De motivatie van waaruit elke
handeling start en het einddoel waar elke van diezelfde handelingen naar
streeft. Het hogere doel is een betere wereld, een wereld waarin
iedereen gelukkig kan zijn.

Niemand is gelukkig, niemand is gelukkig heden ten dage. De wereld is
shit, hoe ga je daarmee om? Er zijn er sommige die wegvluchten in sex,
in drugs, of rock'n' roll. Er zijn er die wegvluchten in religie. Er
zijn er die wegvluchten in wetenschap, in kunst of cultuur. In hun werk,
in sociale inzet, ... in wat nog allemaal?

We zijn enkel machtig zover als onze macht ons draagt. Beperkte macht.
Daarvoorbij zijn we machteloos. Een supervulkaan, een meteoriet, een
nucleair ongeluk of onbekende ziekte... Het doel van het leven blijft
overleven. En gelukkig zijn.

Het leven na de dood. Ik geloof daar niet in. Als men machtig wordt,
beheerst men het leven op aarde. Daar heb je geen god of godsdienst voor
nodig. Sowieso moet je meewerken aan een betere wereld op aarde, anders
geraak je de hemel niet in. Een betere wereld kan je niet bekomen zonder
macht.

Om gelukkig te zijn, heeft een mens macht nodig. Maar alle macht is
beperkt.

Vluchten van de werkelijkheid, waar is dat goed voor? Het is vluchten
van je angsten. Vluchten van het besef dat je het slachtoffer kan worden
van een kracht, een macht die groter is dan jezelf en die je niet de
baas kan. Het is vluchten van de onzekerheid over de toekomst. Het is
vluchten van je eigen machteloosheid, van de vraag naar de zin van het
leven. We leven in het hier en nu. Maar morgen?... Ons toekomstig geluk
kunnen we toch niet afdwingen, daar zijn we te machteloos voor, laten we
genieten van wat we hebben, laten we genieten van vandaag en gokken op
meer geluk voor morgen... dat lijkt wel de meest voorkomende gedachte
van de meeste mensen van vandaag.

De meest gemiddelde gedachte. De meest gematigde gedachte.

En dat is goed zo.

Maar wie zorgt er voor een betere wereld voor morgen? Toch *iemand* moet
wakker liggen van de problemen, obstakels en hindernissen op ons pad,
van vandaag. Hoe lossen we de problemen op? Hoe kunnen we voorkomen dat
een meteroriet ons uitroeit? Hoe kunnen we in vrede met elkaar
samenleven?

Wie zorgt er voor een betere wereld?

Sommigen vluchtten weg in sex. En daarna kwam er god. Eerst
multi-godendom, daarna mono-godendom. En daarna de wetenschap. En kunst,
en cultuur. En drank en drugs en ... weet ik wat.

Macht is het antwoord. Enkel macht kan je redden. Kan *ons* redden. Als
levensvorm, als mens*heid*, als soort. De toekomst van het leven kan
niet zonder macht. Macht is gevaarlijk. Hoe groter de macht, hoe groter
de gevolgen, en hoe moeilijker het is ze te beheersen. Beheersing is
alles. Bemeestering. Juist bedienen, juist besturen. Controle.

Elke macht houdt gevaar in, moeten we daarom bang zijn van macht?

De mens moet evolueren. De mens moet groeien. De mens moet steeds beter
in staat zijn om om te gaan met macht. Om steeds meer macht te creëren
en ook steeds beter in staat te zijn die macht te beheersen. Zonder
beheersing is macht geen macht.

Hoe creëert men macht?

Wat is de huidige stand van zaken? Waar zijn de beperkingen van de
macht?

We moeten op de juiste manier leren eten, we moeten ons op de juiste
manier leren voortplanten, we moeten op de juiste manier leren leven. We
moeten de dingen meer onder controle hebben. Meer bemeesteren. Beter
beheersen.

We moeten minder aan het toeval overlaten en meer ons eigen geluk
afdwingen en instaan voor het geluk van de komende generaties. We moeten
hen zekerheden bieden. En niet alleen voor onze eigen soort, maar ook
van alle levende wezens. Geluk krijg je niet, geluk maak je. Zekerheid
maak je. Zekerheid is geluk.

Macht. Hoe creëer je macht?

Macht is gevaarlijk. Want teveel kan vernietigend werken, maar te weinig
evenzeer. Macht wordt teveel als je ze niet kan beheersen. Zowel vreemde
als je eigen macht.

Waar moeten we naartoe? Het leven is niet eerlijk. We kunnen niet weg.
We moeten er iets van maken. We hebben de wetenschap ontdekt. De
wetenschap leerde ons dat we niet geheel machteloos zijn. Dat we ons
eigen lot voor een stuk kunnen bepalen. En hoe meer we leren, hoe meer
macht we verwerven. Hoe meer we kunnen bepalen van ons eigen lot. Kunnen
we gelukkig zijn? Kunnen we gelukkig zijn door het bepalen van ons eigen
lot? Mijn mening is ja, zolang we meester zijn van ons eigen lot, zullen
we gelukkig zijn, en vanaf waar we geen meester meer zijn, moeten we
aanvaarden, maar hopen en geloven in een betere wereld, een betere
toekomst waar anderen, mensen of andere soorten wezens, eventueel mede
dankzij onze inzet en overtuiging, er in kunnen slagen om Meester te
zijn Over hun eigen lot.

Gelukkig zijn en zeker zijn, zeker van je geluk, vraagt veel macht en
beheersing. Beheersing van de macht.

# Beheersing van de macht
