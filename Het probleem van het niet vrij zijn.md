# 

Het probleem van het niet vrij zijn.

Niet kunnen doen wat je wil, je niet kunnen voelen zoals je wil: dat is
niet vrij zijn.

Wanneer men nagaat wat de oorzaken van het niet vrij zijn zijn, komt men
al snel tot de conclusie dat vrij zijn betekent dat je controle hebt
over de situatie, dat je controle hebt over je leven.

Als je controle hebt, kan je doen wat je wil. Als je controle hebt, kan
je bekomen dat je het gevoel bekomt dat je wil.

Controle - dat is vrij zijn

(dit is controle in de zin van 'bemeestering, zeggenschap, beheersing'
maw. 'grip op de werkelijkheid').

# 

Controle betekent macht.

Zonder macht geen controle. Tenzij je iemand anders ertoe kan bewegen om
diens macht ter jouwer behagen aan te wenden. Maar dat is dan ook weer
een vorm van macht. Dus, zonder macht geen controle, en, zonder controle
geen vrijheid. Ergo ...

Zonder macht geen vrijheid.

# 

Het probleem van het niet vrij zijn is het basisprobleem van alle
problemen.

Je hebt geen controle over de werkelijkheid. Je hebt geen macht over de
werkelijkheid.

Integendeel, de werkelijkheid heeft macht over jou.

Een deel van werkelijkheid houdt geen rekening met jou. Noch met jou
emoties, jou gevoelens, noch met jouw noden en wensen.

Je bent kwetsbaar.

# 

Wanneer kwetsbaarheid en onvrijheid samenkomen, dan ontstaat miserie.

Dat is de oermoeder van alle problemen: kwetsbaarheid en machteloosheid
die samenkomen.

# 

Vanwege onze kwetsbaarheid, hebben wij macht nodig. Vanwege ons gebrek
aan macht zijn wij kwetsbaar.

Ga maar na, zonder het een heb je niet het ander en zonder het ander heb
je niet het een.

# 

Dat is de basis en de oermoeder van alle problemen en daar kunnen wij
niet buiten. Zo is het.
