# De zin van het leven

Ik heb niet niets gedaan gedurende de tijd dat ik in de gevangenis , het
FPC was -- van mijn vrijheid beroofd. Ik ben een filosoof. En dat
betekent dat de extra tijd die ik in ruil voor mijn vrijheid heb
gekregen, nuttig besteed is geworden. Ik ben een filosoof. Dat betekent
dat alles in mijn leven draait rond één vraag : de vraag 'Waarom?'. De
oneindige reeks vragen beginnende met het vraagwoord 'Waarom?' heeft op
zijn beurt zelf ook één vraag die boven alle andere uitstijgt : de vraag
... 'Waarom leven wij?'.

##### Hoe zit de wereld in elkaar? Waarom zijn de dingen zoals ze zijn? Waarom is er zoveel miserie? Waarom is er zoveel zinloze ellende? Waarom moeten wij dat allemaal doorstaan? -- Dat zijn de uiteindelijke vragen van het leven\...

Sommige vragen zullen we nooit kunnen beantwoorden. Die gaan gewoon onze
vermogens te boven. Maar de vraag : 'Waar gaat het over in het leven?
Wat wordt er van ons verwacht? Wat zijn onze opties?' , die heeft een
antwoord.

Het leven is geen gezellige boel. Het is een hoop miserie en ellende bij
elkaar met af en toe eens een goed momentje. Welk antwoord hebben wij op
de eindeloze hoop zinloze miserie die onophoudelijk onze richting
uitkomt en ons pad verspert?

Waarom is er zoveel miserie? En waarom moeten wij dat allemaal
doorstaan? Wat kan het doel zijn van het leven? Waarom leven wij? En hoe
bieden wij daar een antwoord op?

###### "Hoe bieden wij een antwoord op de zinloze ellende?"

Eigenlijk is er geen andere vraag dan deze. En draait alles in het leven
rond deze vraag.

Welk antwoord bieden wij -- kunnen wij bieden -- op alle ellendige
miserie die er in onze wereld, in ons leven bestaat? Dat is de vraag.
Het gevoel van te leven of geleefd te worden. Het gevoel van een zinvol
leven te leiden of niet.

De ene vindt het antwoord in geloof. De ander in seks, drugs en
rock'n'roll. Nog een ander in solidariteit, verbondenheid, samenleving.
Nog een ander in werk. Of nog een ander in macht. Enzovoort,
enzovoort,... Of in een combinatie van meerdere van deze dingen...

Iedereen is vrij om voor zich te kiezen welk het beste antwoord is. Maar
wie beslist er eigenlijk over welke het juiste is? Een relativist zal
misschien zeggen dat iedereen dat voor zichzelf moet uitmaken, en dat er
geen absoluut antwoord bestaat. Maar de feiten, de werkelijkheid spreekt
dat tegen.

Filosofie is een wetenschap zoals alle andere. Meer nog, filosofie is de
moeder van alle wetenschappen. En dus is er niets onwetenschappelijks
aan filosofie. En baseert filosofie zich op niets anders dan de feiten
(wat van psychologie, psychiatrie en criminologie niet altijd kan
volgehouden worden!).

De feiten zijn : de wereld beslist. Het is simpelweg een verhaal van
realiteit. De realiteit is, dat wat niet kan blijven bestaan, ook niet
zal blijven bestaan. De wereld zelf, de natuur zelf, de realiteit zelf
past simpelweg, koudweg het principe van Darwiniaanse selectie toe : als
jouw gedrag en mogelijkheden jou niet in staat stellen om te blijven
leven, dan blijf je niet leven, dan sterf je uit ; en verdwijn je. Dat
wat niet 'juist' is houdt simpelweg op te bestaan. Als je niet over de
gepaste eigenschappen beschikt, als je niet op de juiste manier leeft,
als je je niet op de juiste manier gedraagt (omdat je niet over de
juiste mogelijkheden beschikt of omdat je die mogelijkheden niet in
passend gedrag omzet) ... dan houdt je (uiteindelijk) op te bestaan. Dan
sterf je uit.

Maar toch...

###### Wat heeft dat te maken met de zin van het leven?

Op welke manier geeft dat zin aan ons leven?

Het leven zit zo ineen:

In ons universum, in het heelal, ontstaat overal spontaan Leven. Dat
kunnen we niet veranderen. Of we nu willen of niet, het leven zal altijd
deel uitmaken van de realiteit. Overal waar zich op een gegeven ogenblik
in het oneindige uitgetrektheid van het heelal, de juiste omstandigheden
voordoen, zal spontaan leven ontstaan. Leven komt altijd terug. Zelfs
als wij onze wereld doen ontploffen, of als er een meteoriet alle leven
op aarde uitroeit, of wat dan ook... Zelfs als wij allemaal
uitsterven... dan zal dat niet het einde zijn van het leven. Altijd zal
er wel ergens ooit nog eens ooit leven ontstaan in de oneindigheid en
uitgestrektheid van het universum, en ooit zal er altijd wel opnieuw
ergens een ras ontstaan dat dezelfde miserie en beproevingen moet
doorstaan als wij, en dat misschien weer helemaal van voorafaan zal
moeten herbeginnen.

Dus... of wij het nu compleet verprutsen of niet : ons einde zal niet
het einde van het leven betekenen.

Zo is het leven op aarde ontstaan : gedurende miljarden jaren zijn
toevallige atomaire verbindingen ontstaan en enkel verbindingen die in
staat waren te blijven bestaan -- maw. die gepaste eigenschappen bezaten
-- bleven dan ook effectief bestaan. Iedere verbinding die zichzelf in
stand kon houden, was op zijn beurt weer een vertrekpunt om nog meer
geëvolueerde stabiele, zichzelf in stand houdende en uiteindelijk zelfs
zichzelf replicerende verbindingen te doen ontstaan. Na een paar miljard
jaar ontstond op aarde het leven : de stromatolieten (een soort
"zee-slijm"). En gedurende de volgende 2,5 miljard jaren, was dat het
enige leven op aarde. Traag maar gestaag zetten zij de ijzeroxiden in de
oceanen (in feite dus : het roest) om in ijzerafzettingen en zuurstof.
Toen er voldoende zuurstof in de atmosfeer was, gaf dat weer de kans om
complexere organismen te doen ontstaan... enzoverder tot uiteindelijk
wij er kwamen.

De weg van een aarde zonder leven tot de wereld van vandaag, is een weg
vol zinloos lijden en geweld. Beesten en dieren die elkaar opeten en
uitmoorden, virussen en bacteriën, vulkaanuitbarstingen en tsunami's, en
andere dergelijk onheil... de natuur is een massamoordenaar, en enkel
wie op het juiste moment met de gepaste eigenschappen op de juiste
plaats was, kreeg de kans om te overleven en te blijven bestaan. Soms
een kwestie van talent of doorzetting, soms louter een kwestie van puur
geluk.

Maar wat heeft dat te maken met de zin van het leven?

###### We vinden het leven zinvol als we ons goed voelen, als we gelukkig zijn -- toch?

Waarom leven wij? We leven om gelukkig te zijn, het doel van het leven
is gelukkig zijn.

Iedereen wil gelukkig zijn. Iedereen wil zich goed voelen. Het doel van
het leven is alle pijn en lijden, alle ziekte en dood, voor zover als
mogelijk, te doen ophouden, stop te zetten, uit te drijven, te doen
verdwijnen.

Maar wat als dat niet lukt? Welk antwoord hebben wij daarop?

Wel... zoals we net hierboven beschreven voor het ontstaan van het
leven, werkt de natuur, de realiteit simpelweg zo : het maakt niet uit
hoelang en hoeveel keren de natuur moet proberen, het maakt niet uit
hoeveel keren de natuur / het leven moet 'resetten' en opnieuw
beginnen... de natuur zal altijd doorgaan met proberen. De natuur zal
altijd doorgaan, de natuur zal altijd opnieuw beginnen en opnieuw
proberen. De natuur zal nooit stoppen met proberen. Zo is het leven
ontstaan : door te proberen tot het uiteindelijk lukte. Zo is de mens
ontstaan : door miljoenen en miljarden en triljoenen toevalligheden,
totdat uiteindelijk de mens is ontstaan. Gaandeweg zijn er daar wel
ontelbare -- triljoenen? biljoenen? -- slachtoffers bij gevallen : zowel
mensen als dieren als andere vormen van leven (planten etc...) hebben
afgezien, zijn beschadigd, hebben een ellendig leven gehad, hebben veel
ellende, miserie en pijn gekend. Slechts enkelingen hebben het overleefd
en doorstaan. Vroeger kwamen 1 op de negen kinderen om nog voor hun 5^e^
levensjaar en leefden volwassenen tot maximaal 40 jaar. Nu staan we
verder... maar welk een prijs hebben onze voorouders betaald? En welke
prijs betalen er zoveel mensen en dieren en andere levende wezens op
onze planeet nog steeds : de prijs voor deze principiële werking van
onze realiteit, de natuur -- het principe van de Darwiniaanse selectie.
Blijven proberen totdat het lukt, blijven proberen tegen elke prijs.
Lukraak proberen, en blijven proberen. Het maakt niet uit of het lukt,
het maakt niet uit hoeveel ellende dit lukrake proberen veroorzaakt :
louter en puur door de kracht van het 'Grote Getal' (het eindeloos
blijven proberen) zal het ooit wel eens lukken en zal er ooit wel iets
goeds voortkomen uit al dat ellendige lukrake proberen zonder einde,
zonder opgeven, totdat er uiteindelijk iets ontstaat dat zichzelf in
stand kan houden, zichzelf kan repliceren, dat over passende
eigenschappen zal beschikken en dat bestand zal zijn tegen de
beproevingen die het leven diens richting uitstuurt.

Op dezelfde manier zal de natuur, zal het leven, zal de werkelijkheid
ook nooit ophouden met het streven naar geluk. Het maakt niet uit
hoelang het moet proberen : het zal doorgaan en nooit stoppen voordat
het lukt.

Het maakt ook niet uit of wij het hier op aarde verbrotten of niet : het
streven zal nooit stoppen en steeds zal het leven dichterbij komen tot
haar doel. Simpelweg door het te blijven probleren. Al moet het een
oneindig aantal keren opnieuw beginnen : altijd zal het streven verder
gaan totdat uiteindelijk levende wezens gepaste eigenschappen zullen
bezitten om 1) te blijven bestaan en 2) gelukkig te zijn. Het zit hem
gewoon in de natuur : iets dat niet gelukkig is, is niet zo efficiënt in
het blijven bestaan. Wat niet gelukkig is, heeft maar twee opties : of
veranderen of ophouden te bestaan.

Uiteindelijk, kan je maar 'blijven bestaan' als je 'gelukkig bent'. Het
is heel inefficiënt om een bestaan te leiden waarin je niet gelukkig
bent. En als je niet gelukkig bent, zal je altijd hetgeen jou ongelukkig
maakt willen veranderen. Per definitie kan een bestaan waarin je
ongelukkig bent, niet blijven bestaan : want jou doel is in dat geval
per definitie dat je je bestaan wil veranderen en niet wil laten
verdergaan in de vorm zoals het is.

De natuur streeft naar een gelukkig bestaan. Altijd, onophoudelijk en
het zal nooit stoppen. Dat is gewoon in de aard van het leven.

Het punt nu is, dat je over de juiste eigenschappen -- de gepaste
eigenschappen -- moet beschikken om je bestaan mogelijk te maken, én om
je geluk mogelijk te maken. Mensen die niet van nature over gepaste
eigenschappen bezitten, die niet van nature de eigenschap hebben te
(kunnen) bijdragen aan een betere wereld, die niet van nature streven
naar een betere wereld, een betere toekomst, een lijdenloze toekomst
voor iedereen -- voor alle levende wezens, voor de kinderen en
onschuldigen van morgen -- die kunnen niet blijven bestaan.

Het zijn enkel degenen met de gepaste eigenschappen die kunnen blijven
bestaan. Enkel : degenen met voldoende samenwerkingvermogen, met
voldoende respect en eerbied, plichtsbesef, intelligentie, empathie,
inlevingsvermogen en plichtsgetrouwheid -- enzovoort -- die kunnen
biljven bestaan. Alle andere vormen van leven, zijn te inefficiënt om te
kunnen blijven bestaan, om de beproevingen die het leven en de
werkelijkheid op onze weg brengen te kunnen doorstaan.

De Darwiniaanse ("natuurlijke") selectie zal uiteindelijk ervoor zorgen
dat enkel degenen die van nature het doel hebben -- die geboren zijn met
die eigenschap -- te streven naar een betere wereld, en die steeds de
drang hebben te werken aan een lijdenloos leven voor iedereen... zullen
blijven bestaan, zullen *kunnen* blijven bestaan.

Er is nog een lange weg te gaan. Maar uiteindelijk is de enige mogelijke
manier om te blijven bestaan, het ononderdrukbare streven naar een
betere wereld ; het streven naar het beëindigen van alle lijden en pijn
-- en als dat niet mogelijk is, toch zoveel als mogelijk. Elke vorm van
leven die dit niet nastreeft, is minder efficiënt, heeft een
'evolutionair nadeel', en zal beconcurreerd worden, zal weggeconcurreerd
worden, zal ophouden te bestaan.

Enkel levensvormen die streven naar geluk, naar een lijdenloos bestaan
voor iedereen... zullen kunnen blijven bestaan. Enkel wie van nature
naar dit doel nastreeft, heeft kans op slagen. Degenen die streven naar
een betere wereld zullen uiteindelijk sterker komen te staan, en enkel
degenen die van nature streven naar een betere wereld, een beter leven
voor iedereen, zullen kunnen overleven en blijven bestaan.

De vraag 'Waarom leven wij?' en 'Waarom moeten wij al die ellende
doorstaan?' heeft dus een antwoord: 'Om een betere wereld te creëren'.
Is het niet voor onszelf, dan voor degenen na ons.

Enkel de soort van mensen die van nature over die eigenschap beschikt,
kan blijven bestaan. Alle andere vormen van leven zijn gedoemd om te
mislukken. Uiteindelijk kan alleen die vorm van leven blijven bestaan,
die over de juiste eigenschappen beschikt.

Dat is het enige wat zingeeft aan ons leven. Want hoe je het ook draait
of keert : uiteindelijk KUNNEN enkel diegenen die streven naar -- die
bouwen aan -- een betere wereld en een lijdeloze toekomst voor iedereen,
het einddoel behalen : zichzelf in stand houden, zichzelf verdedigen
tegen alle onheil van buitenaf en van binnenuit. Het is zelfs de enige
mogelijkheid, de enig mogelijke manier van leven : elke andere manier
van leven is gedoemd te mislukken, zal niet kunnen blijven bestaan. Een
leven dat opbouwt en zichzelf constant verbetert, zal steeds adequater
en capabeler worden. Een leven dat dat niet doet zal achterblijven, zal
achterop raken, zal niet meekunnen, zal steeds machtelozer en
incompetenter worden, zal uiteindelijk niet meer kunnen bestaan, omdat
het de concurrentie met het 'beter' leven niet meer aankan. Het leven
heeft slechts één optie : steeds blijven bouwen aan een betere wereld en
zichzelf constant verbeteren, steeds adequater en beter worden in het
samenwerken, communiceren, en delen met elkaar. Of: ten onder gaan en
weggeconcurreerd worden door degenen die steeds beter in staat zijn
samen te werken en zichzelf en elkaar te beschermen tegen alles wat hun
leven, hun welzijn, hun geluk en dat van degenen die hen in de toekomst
opvolgen, bedreigen.

Het leven is werken. Het leven is bouwen aan een betere wereld. Het
leven is op zoek gaan naar je eigen slechte eigenschappen en jezelf
constant verbeteren. Het leven is geloven in de toekomst. Het leven is
GEVEN aan de toekomst en de toekomst aan het leven. Het leven is het
oplossen van problemen die leven en welzijn in de weg staan. Enkel zij
die daar steeds beter in worden, maken kans op die toekomst... Er is
geen andere weg. Dit is het leven.

De enige keuze die je hebt, en de enige bron van zingeving in het leven,
is : werken aan een betere wereld, werken aan de toekomst, werken voor
het leven van de toekomst, geven aan het leven, alles doen wat je kan
voor degenen die na ons komen -- want enkel degenen die zo leven hebben
het vermogen om de tand des tijds te doorstaan en in de toekomst te
blijven bestaan. Al de rest wordt weggeconcurreerd.

Een andere manier van leven zoeken, is zinloos : want die zou toch nooit
kunnen blijven bestaan.

# Wat is het doel in mijn leven?

Wat is het (praktische) doel van mijn leven?

Mijn doel is nu de vaardigheden en kennis die ik op twee vlakken in mijn
leven heb verworven, tot iets nuttigs te combineren :
informatietechnologie en geestelijke gezondheidszorg.

Het is belangrijk dat de zorgverlening in de geestelijke gezondheidszorg
verbetert.

Moderne technologie biedt daar nu meer dan ooit de mogelijkheid toe.

Ik wil dus samenwerken met specialisten van deze domeinen, om de
krachten te bundelen en te komen met betere antwoorden dan de
maatschappij tot op heden heeft kunnen realiseren.

Met als doel : minder kosten en minder ellende voor de maatschappij en
een hogere kwaliteit van leven voor iedereen (iedereen in de vrije
samenleving, alle patiënten, en alle dienstverleners\...) , met het
grootst mogelijke gemak en de hoogst mogelijke kwaliteit van
behandeling.
